---
layout: "pureblogpost"
lang: "reg"
sublang: "ml"
desc: "ഒരു കവിത"
author: Sameera Parvin K M
title: നഷ്‌ടബാല്യം
---

ആരോ പറഞ്ഞു<br/>
(എല്ലാവരും....) ഒരിക്കലും<br/>
പിറകിലേക്ക്‌ തിരിയരുത്‌....<br/>
ഓര്‍ത്ത്‌ ദു:ഖിക്കരുത്‌....<br/>
പക്ഷെ,<br/>
ഇന്ന്‌ ഞാന്‍ അന്നായിരിക്കുവാന്‍ <br/>
മോഹിക്കുന്നു....<br/>
വീണ്ടും വീണ്ടും ആ <br/>
മിഴികളില്‍ ഒളിഞ്ഞുനോക്കുന്നു...<br/>
നഷ്‌ടമായ ദു:ഖത്തോടെ...<br/>
നഷ്‌ടപ്പെട്ടതിന്റെ ചമ്മലോടെ....<br/>
അങ്ങ്‌....<br/>
ദൂരെ പെയ്‌തൊരു<br/>
മഴയായിരുന്നുവത്‌...<br/>
കടലാസുവഞ്ചികള്‍ക്കൊപ്പം ചലിച്ചു<br/>
നിഷ്‌കളങ്കമായിരുന്നുവത്‌....<br/>
മാഞ്ചോട്ടിലെ മണ്ണപ്പം ചുട്ട്‌<br/>
മുല്ലവള്ളിയോട്‌ കിന്നാരം പറഞ്ഞ്‌<br/>
കാര്‍ത്തൂന്റെ കാതില്‍ <br/>
എന്തോ പിറുപിറുത്ത്‌....<br/>
മയില്‍പ്പീലിയും....<br/>
മഞ്ചാടിക്കുരുക്കളും....<br/>
സ്വപ്‌നങ്ങളുടെ നെറുകയില്‍ വെച്ചങ്ങനെ...<br/>
നക്ഷത്രങ്ങളെ നോക്കി കോപ്രികാട്ടിയത്‌...<br/>
തല്ലുകൊള്ളാഌം...<br/>
മഴകൊള്ളാഌം നിന്ന മഴ....<br/>
ഇല്ല എല്ലാം<br/>
ഒരു പേമാരിപോലെ പെയ്‌തിറങ്ങി...<br/>
ഓരോ മഴത്തുള്ളികളിലും<br/>
എനിക്ക്‌ നഷ്‌ടമായത്‌....<br/>
നിന്നെയായിരുന്നു....<br/>
നിന്നോര്‍മ്മകളായിരുന്നു....<br/>
ചിറകുമുളയ്‌ക്കാത്ത ബാല്യമേ...!<br/>
