---
layout: "pureblogpost"
lang: "reg"
sublang: "ml"
desc: "നിറമിഴി നദിയേക്കാളാര്‍ദ്രമായ്‌ കട്ടിയായ മൗനം ഇടവഴിയിലൂടലഞ്ഞു"
author: Muhammed Najdil 
title: അമ്മ - ഇന്ന്‌
---

നിറമിഴി നദിയേക്കാളാര്‍ദ്രമായ്‌<br/><br/>
കട്ടിയായ മൗനം ഇടവഴിയിലൂടലഞ്ഞു<br/><br/>
നേരിന്റെ നീര്‍പ്പോള<br/>
മൗനം ഭജിക്കവെ<br/>
ചിന്തകള്‍ നിഴലായ്‌<br/>
മാറ്റത്തിന്നലയൊലികള്‍<br/>
മനസ്സിലേക്കൂര്‍ന്നു വീണു.<br/>
ഓരോ ചുവടും കിരാതന്റെ ചെയ്‌തിയായ്‌<br/>
എങ്ങും പടര്‍ന്ന്‌ പകര്‍ന്ന്‌<br/>
ദു:ഖതാണ്‌ഡം നിറക്കുന്നു<br/>
അമ്മതന്‍ ബാഷ്‌പം<br/>
മുറിവേറ്റ ഹൃത്തില്‍ നിന്നൂര്‍ന്ന്‌<br/>
വീഴുന്ന രുിരം<br/>
പിടയ്‌ക്കുന്ന ഹൃത്ത്‌<br/>
തപിക്കുന്ന ജന്മം<br/>
കാത്തിരിപ്പിന്നൊടുവിലറിയുന്നു<br/>
പിച്ചിച്ചീന്തപ്പെട്ടകുഞ്ഞിന്‍<br/>
ജഡവുമപഹരിക്കപ്പെടുന്നു<br/>
അലമുറയിട്ടതൊതുങ്ങുന്നു<br/>
ചുവരുകള്‍ക്കുള്ളില്‍<br/>
പേറ്റുനോവിന്നപരാതയി-<br/>
ലൊടുവിലറിയുന്നു<br/>
ഇതാണിന്നിന്റെ ചലനം<br/>
വാഴ്‌വിന്‍ നെരിപ്പോടിലെരിയുന്ന<br/>
ചിന്തകള്‍ ശൂന്യമായ്‌<br/>
നിറവിന്റെ വിങ്ങലില്‍<br/>
തെളിയുന്നു ഛായാചിത്രമായ്‌<br/>
ഓരോ നിഴലും തെളിച്ചവും<br/>
ഇന്നിന്റെ ഊഷരതയില്‍<br/>
സംഹാരതാണ്‌ഡവബീജം വിതച്ച്‌,<br/>
പടുമരമായ്‌ തഴയ്‌ക്കുന്നു.<br/>
പടരുന്നു കലിയുടെ നീഢമായ്‌<br/>
ഒടുവില്‍ നിറഞ്ഞുകവിഞ്ഞ പുഴ<br/>
സ്വപ്‌നത്തിലൂടൊഴുകി<br/>
ഇന്നിന്റെ കരവലയത്തിലമര്‍ന്ന്‌<br/>
പാടുകളവശേഷിപ്പിച്ച്‌<br/>
നാമാവശേഷയായപ്പോഴും<br/>
നിന്റെ നിലവിളിയുയര്‍ന്നു<br/>
കണ്ണുനീരവശേഷിക്കാതെ.<br/>

